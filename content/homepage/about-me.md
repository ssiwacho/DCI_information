---
title: "เกี่ยวกับหลักสูตร"
weight: 3
header_menu: true
---

![Innovative](images/innovative.jpg)

หลักสูตรนี้เป็นหลักสูตรฝึกอบรมแบบ on-the-job-training เทียบเท่า 9 หน่วยกิต แบ่งเป็นภาคทฤษฎีและภาคปฏิบัติ คิดเป็นสัดส่วน ทฤษฎี : ปฏิบัติ = 3 : 6 หน่วยกิต จำนวนชั่วโมงเรียนและปฏิบัติรวมทั้งหมด 315 ชั่วโมง ประกอบด้วยการเรียนรู้ทั้งภาคทฤษฎีและภาคปฏิบัติจำนวน 6 โมดูล ในระยะเวลา 4 เดือน

จำนวนเวลาเรียนภาคทฤษฎีคิดเป็น 30% ของเวลาเรียนทั้งหมด คือ 45 ชั่วโมง กำหนดเวลาเรียน 15 สัปดาห์ เรียนสัปดาห์ละครั้ง ๆ ละ 3 ชั่วโมง มีเนื้อหาสาระจำแนกเป็น 5 โมดูล ดังนี้

1.การโค้ชชิ่ง

2.การคิดออกแบบ 

3.ผลลัพธ์ที่พึงประสงค์ของการศึกษาและการออกแบบชั้นเรียนนวัตกรรม

4.การประเมินและการให้ข้อมูลป้อนกลับเชิงบวก

5.การออกแบบนวัตกรรมในชั้นเรียนโดยใช้การคิดออกแบบ


โมดูลที่ 6 "การปฏิบัติในสถานศึกษา : การถ่ายทอดการออกแบบชั้นเรียนนวัตกรรมโดยใช้การคิดออกแบบและการโค้ชชิ่ง จำนวน 270 ชั่วโมง" เป็นโมดูลภาคปฏิบัติในโรงเรียน เน้นการนำหลักการและทฤษฎีไปปรับใช้ในการดำเนินงานร่วมกันระหว่างโค้ชที่เป็นอาจารย์นิเทศก์จากคณะครุศาสตร์/ศึกษาศาสตร์ ครูพี่เลี้ยงในโรงเรียน กับนิสิต/นักศึกษาฝึกสอน หรือระหว่างศึกษานิเทศก์กับครูในโรงเรียน คิดเป็น 70% ของเวลาเรียนตามหลักสูตร


ทั้งนี้ การเรียนรู้แต่ละโมดูลจะเป็นแบบออนไลน์ในลักษณะ active learning โดยจัดการเรียนรู้แบบ virtual teamworking, group discussion, situational-based learning, และ experiential learning การฝึกอบรมนี้ ผู้เข้าร่วมโครงการจะต้องนำผลการดำเนินการมาให้ข้อมูลแลกเปลี่ยนเรียนรู้ร่วมกับวิทยากรตลอดการฝึกอบรม ผ่านการสื่อสารแบบออนไลน์หรือออนไซต์ 


{{<icon class="fa fa-sign-in">}}&nbsp;[สมัครเข้าร่วมโครงการ](https://docs.google.com/forms/d/e/1FAIpQLSdVNA56AeqwoxVfdyA27QLnUr8IP3kHQy__7l-DcIc67MUsvQ/viewform)

##### Our Team

![](images/team.png)



##### การประเมินสัมฤทธิผลการดำเนินการตามหลักสูตร

การประเมินสัมฤทธิผลการดำเนินงานตามหลักสูตรเป็นความรับผิดชอบของผู้รับผิดชอบโครงการ โดยประเมินผู้เข้าร่วมโครงการตามวัตถุประสงค์ที่กำหนดไว้ และประเมินผลสัมฤทธิ์การเรียนรู้ของนักเรียนในห้องเรียนของนิสิต/นักศึกษาฝึกสอน


ผู้เข้าร่วมโครงการต้องเข้าเรียนกับวิทยากรไม่ต่ำกว่า 90% ของเวลาเรียน และมีหลักฐาน การปฏิบัติการในโรงเรียนและห้องเรียนไม่ต่ำกว่า 90% ของเวลาที่กำหนดไว้ตามหลักสูตร

ทั้งนี้ หากผู้เข้ารับการอบรมต้องขาดเรียนภาคทฤษฎีด้วยเหตุผลสำคัญจำเป็น อนุโลมให้ขาดได้ไม่เกิน 3 ครั้ง โดยต้องมีการทบทวนบทเรียนและทำงานที่มอบหมายให้ครบถ้วนตามหลักสูตร และต้องส่งใบรับรองแพทย์หรือใบลากิจด้วย


##### ผู้สำเร็จจากหลักสูตรฯ

![](images/certificate.png)

ผู้สำเร็จจากหลักสูตรฯ จะได้รับประกาศนียบัตรจากจุฬาลงกรณ์มหาวิทยาลัย ซึ่งในอนาคตสามารถนำไปเทียบโอนรายวิชาที่เกี่ยวข้องของหลักสูตรบัณฑิตศึกษาของคณะครุศาสตร์ จุฬาลงกรณ์มหาวิทยาลัยได้*


##### การบริหารจัดการหลักสูตร

**1.การรับผู้เรียนและเปิดสอนตามหลักสูตร**

รับผู้เรียนตั้งแต่ภาคการศึกษาที่ 2 ปีการศึกษา 2564

ประกาศรับและแจ้งผลการรับผู้เรียนภายในมกราคม 2565

จำนวนรับ 40 คน

**2.ระยะเวลาเรียน**

รวมทั้งสิ้นเป็นเวลา 4 เดือน ระหว่างเดือน มกราคม - พฤษภาคม 2565 (กำหนดการและช่องทางการเข้าเรียนจะประกาศในภายหลัง)

**3.คุณสมบัติของผู้สมัครเรียน**

- สำเร็จการศึกษาระดับปริญญาตรีทางการศึกษาหรือมีประสบการณ์ในการสอนในโรงเรียน 

- มีประสบการณ์ในการทำงานในหน่วยงานที่ปฏิบัติงานเกี่ยวข้องกับการพัฒนาวิชาชีพครู 

- ผู้สมัครเข้าเรียนในหลักสูตรมีหน้าที่ในการพัฒนานิสิตนักศึกษาครูหรือครูประจำการในโรงเรียน (ผู้สมัครต้องแจ้งชื่อโรงเรียนที่มีนิสิตฝึกสอน หรือครูในโรงเรียนที่ตนเองรับผิดชอบ และระบุสถานที่ฝึกปฏิบัติงาน โดยมีหนังสือยินยอมของผู้บริหารสถานศึกษา)

**4.กำหนดการ**

ผู้เรียน/ผู้สนใจสามารถติดตามกำหนดการของหลักสูตรหรือสอบถามรายละเอียดเพิ่มเติมได้จากทางเพจ [Upskill & Reskill, Edu-Chula](https://www.facebook.com/profile.php?id=100069330084205)



{{<icon class="fa fa-sign-in">}}&nbsp;[สมัครเข้าร่วมโครงการ](https://docs.google.com/forms/d/e/1FAIpQLSdVNA56AeqwoxVfdyA27QLnUr8IP3kHQy__7l-DcIc67MUsvQ/viewform)

####


{{< figure src="/images/logo2.png" alt="Chula" width="300px" align="Left">}}
